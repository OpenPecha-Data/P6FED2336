’od sruṅ bźi po ’di dag ni byaṅ chub sems dpa’ rnams kyi byaṅ chub sems dpa’i yaṅ dag pa’i yon
tan te | bźi gaṅ źe na | ’di lta ste | stoṅ pa ñid la yaṅ mos la las kyi rnam par smin
pa la yaṅ yid ches pa daṅ | de bdag med par yaṅ bzod la sems can thams cad la yaṅ sñiṅ rje
che ba daṅ de’i bsam pa mya ṅan las ’das pa la yaṅ gnas la sbyor ba ’khor ba na yaṅ gnas
pa daṅ | de sems can yoṅs su smin par bya ba’i phyir sbyin pa yaṅ gtoṅ la rnam par smin pa
la yaṅ mi re ba ste | ’od sruṅ bźi po de dag ni byaṅ chub sems dpa’ rnams kyi byaṅ chub sems
dpa’i yaṅ dag pa’i yon tan no || de la ’di skad ces bya ste| chos rnams stoṅ pa ñid du
rtag mos kyaṅ || las kyi rnam par smin la ’aṅ yid ches so || bdag med bzod pas mñam pa ñid
gnas kyaṅ || sems can rnams la sñiṅ rje chen po skyed || de bsam rtag tu mya ṅan ’das la
gnas || de yi sbyor ba ’khor bar gnas pa yin || yoṅs smin bya phyir sbyin pa sbyin byed kyaṅ
|| las kyi rnam par smin la re ba med ||

