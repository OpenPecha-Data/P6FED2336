’od sruṅ de la yaṅ dag par sgrub pa’i dge sbyoṅ gaṅ źe na | ’od sruṅ gaṅ lus daṅ srog la yaṅ
mi lta ba yin na rñed pa daṅ | bkur sti daṅ | tshigs su bcad pa la lta ci smos | stoṅ pa
ñid daṅ | mtshan ma med pa daṅ | smon pa med pa’i chos rnams thos nas dga’ źiṅ de bźin ñid
du źugs pa yin || mya ṅan las ’das pa la yaṅ ’dod pa med par spyad pa spyod na khams gsum
pa la mṅon par dga’ ba lta ci smos || stoṅ pa ñid du lta ba yaṅ mi ’dod pa yin na | bdag
daṅ sems can daṅ srog daṅ skye ba po daṅ gso ba daṅ skyes bu daṅ gaṅ zag tu lta ba lta ci
smos || don la rton gyi tshig ’bru la rton pa ma yin || ñon moṅs pa rnams las rnam par thar
pa naṅ du chos gyi phyi rol du rgyug pa ma yin || chos thams cad śin tu yoṅs su dag cig
raṅ bźin gyis kun nas ñon moṅs pa med par mthoṅ bas bdag ñid skyabs yin gyi || gźan skyabs
ma yin | de de bźin gśegs pa la chos ñid du yaṅ mi lta na gzugs kyi skur lta ci smos | chos
la ’dod chags daṅ bral bar yaṅ mi lta na smra ba’i tshig gi lam nas brjod par lta ci smos
| ’phags pa ’dus ma byas pa’i dge ’dun la yaṅ rnam par mi rtog na maṅ po ’dus par lta ci
smos || chos gaṅ spaṅ bar bya ba’i phyir brtson pa ma yin || bsgom par bya ba’i phyir ma
yin || mṅon sum du bya ba’i phyir ma yin || ’khor bar yaṅ mi skye || mya ṅan las ’das pa
la yaṅ mṅon par dga’ ba ma yi | thar pa yaṅ mi dmigs so || bciṅ ba yaṅ ma yin la chos thams
cad raṅ bźin gyis yoṅs su mya ṅan las ’das par rig nas kun tu mi ’khor | yoṅs su mya ṅan
las mi ’da’ ba yin te | ’od sruṅ de ni yaṅ dag par sgrub pa’i dge sbyoṅ źes bya’o || ’od
sruṅ yaṅ dag par sgrub pa’i dge sbyoṅ du ’gyur bar brtson par bya’i miṅ gis gnod par ni mi
bya ste | ’od sruṅ dge sbyoṅ ni bźi po dag go |

