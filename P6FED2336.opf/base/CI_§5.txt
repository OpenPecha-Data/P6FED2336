’od sruṅ byaṅ chub sems dpa’ chos bźi daṅ ldan pa’i dge ba’i chos skyes śiṅ byuṅ ba rnams yoṅs
su zad par ’gyur te | dge ba’i chos de dag gis rgyas par mi ’gyur ro || bźi gaṅ źe na |
’di lta ste | mṅon pa’i ṅa rgyal gyis ’jig rten rgyaṅ phan pa’i gsaṅ tshig tshol ba daṅ |
rñed pa daṅ bkur sti la lhag par źen pas khyim la lta ba daṅ | byaṅ chub sems dpa’ la rnam
par sdaṅ źiṅ skur ba ’debs pa daṅ | ma thos pa daṅ ma zin pa’i mdo sde rnams spoṅ ba ste
| ’od sruṅ byaṅ chub sems dpa’ chos bźi po de dag daṅ ldan pa’i dge ba’i chos skyes śiṅ byuṅ
ba rnams yoṅs su zad par ’gyur te || dge ba’i chos de dag gi rgyas par mi ’gyur ro ||
de la ’di skad ces bya ste| ṅa rgyal gyis ni ’jig rten rgyaṅ phan tshol || rñed kyi phyir
ni khyim la sbyor bar byed || byaṅ chub sems dpa’ saṅs rgyas sras la sdaṅ || de dag bsṅags
min kun tu smra bar byed || de ni ma thos pa daṅ ma zin mdo || bde bar gśegs pas gsuṅs pa
spoṅ bar byed || chos ’di dag daṅ ldan par gyur pa ni || dge ba’i chos kyis rgyas par mi
’gyur ro || de ltas byaṅ chub sems dpa’ mkhas pas yis || chos bźi ’di dag rgyaṅ srid rnam
par spoṅ || ’di dag bsten na byaṅ chub rab riṅ ste || gnam sa riṅ bas śin tu riṅ bar ’gyur
||

