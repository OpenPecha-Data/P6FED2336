’od sruṅ ’di lta ste | dper na ’khor los sgyur ba’i rgyal po’i btsun mo dam pa las gźon nu ’khor
los sgyur ba’i mtshan daṅ ldan pa bcas ma thag tu tshoṅ dpon daṅ groṅ rdal gyi mi daṅ
| yul gyi mi thams cad daṅ | rgyan phran thams cad phyag ’tshal bar ’gyur ro || ’od sruṅ
de bźin du byaṅ chub sems dpa’ sems daṅ po skyed pa la yaṅ lha daṅ bcas pa’i ’jig rten phyag
’tshal lo || de la ’di skad ces bya ste || dper na sa bdag chen po rgyal po la || mtshan
gyis lus spras bu źig yod gyur na || gźon nu de ni btsas par mthoṅ ma thag || groṅ khyer
mi daṅ rgyal phran thams cad ’dud || de bźin byaṅ chub sems ni bskyed ma thag || mtshan ldan
rgyal ba’i sras po de la ni || lha daṅ bcas pa’i ’jig rten phyag ’tshal źiṅ || daṅ ba’i
sems kyis śin tu gces par ’dzin ||

