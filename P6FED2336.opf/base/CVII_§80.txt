’od sruṅ ’di lta ste dper na rgyal po rgyal rigs spyi bo nas dbaṅ bskur ba’i btsun mo dam pa
skyes pa daṅ | dbul po daṅ ñal nas phyis de la bu byuṅ bar gyur na | ’od sruṅ ’di ji sñam
du sems || de rgyal po’i bu źes bya’am | gsol pa | bcom ldan ’das de ni mi ’gyur lags so
|| bcom ldan ’das kyis bka’ stsal pa || ’od sruṅ de bźin du ṅa’i ñan thos rnams chos kyi dbyiṅs
las skyes mod kyi || de dag de bźin gśegs pa’i sras dbaṅ bskur ba’i ’os źes mi bya’o
|| de la ’di skad ces bya ste| dper na rgyal po’i btsun mo yid ’oṅ ba || skyes pa dbul po
daṅ ni ñal gyur te || de phyir de la bu byuṅ gaṅ yin pa || de ni rgyal po’i bu min dbaṅ bskur
min || de bźin ñan thos ’dod chags bral gyur pa || de dag ṅa bu dbaṅ bskur ’os ma yin
|| de ltar de dag bdag la phan phyir brtson || bdag gźan gñi ga’i don byed saṅs rgyas sras
||

