’od sruṅ dge sloṅ lṅa brgya po ’di dag ni de bźin gśegs pa ’od sruṅ gi gsuṅ rab la mu stegs
can gyi ñan thos su gyur te de dag de bźin gśegs pa ’od sruṅ las rgal ba’i bsam pas chos bstan
pa gcig thos so || thos nas dad pa’i sems gcig rñed de | ji tsam du de bźin gśegs pa
dgra bcom pa yaṅ dag par rdzogs pa’i saṅs rgyas ’od sruṅ ’jam źiṅ sñan par gsuṅ ba ṅo mtshar
to sñam mo || de dag ’chi ba’i dus byas nas dad pa’i sems gcig rñed pa des sum cu rtsa
gsum pa’i lha rnams kyi naṅ du skyes so || de dag de nas śi ’phos nas ’dir skyes te | rgyu
de ñid kyis ṅa’i bstan pa ’di la rab tu byuṅ ste | ’od sruṅ dge sloṅ lṅa brgya po lta bar
byaṅ ba ’di dag ni chos bstan pa zab mo ’di la mi ’jug ste | mi rtogs mi mos śiṅ skrag ste
| kun tu dṅaṅs | kun tu rab tu dṅaṅs so || yaṅ ’di dag ni chos bstan pa ’dis yoṅs su sbyaṅ
ba byas te phyis ṅan ’gro log par ltuṅ bar mi ’gyur źiṅ phuṅ po ’di dag ñid kyis yoṅs su
mya ṅan las ’da’o ||

