’od sruṅ chos bźi po ’di dag ni byaṅ chub sems dpa’i śes rab chen por ’gyur ba ste | bźi gaṅ
źe na | ’di lta ste | chos daṅ chos smra ba la gus pa daṅ bcas pa yin | zaṅ zig med pa’i
sems kyis rñed pa daṅ bkur sti daṅ | tshigs su bcad pa la mi re bar ji ltar thos pa daṅ |
ji ltar khoṅ du chud pa’i chos rnams gźan dag la rgya cher yaṅ dag par rab tu ston par byed
pa yin | maṅ du thos pa las śes rab ’byuṅ bar rig nas mgo’am gos la me ’bar ba bźin du thos
pa yoṅs su tshol źiṅ ji ltar thos pa’i chos rnams ’dzin par byed pa yin | nan tan sñiṅ
por byed kyi smra ba daṅ brjod pa’i tshig lhur len pa ma yin pa ste | ’od sruṅ chos bźi po
’di dag ni byaṅ chub sems dpa’i śes rab chen por ’gyur ba’o || de la ’di skad ces bya ste|
chos smra ba la gus daṅ bcas pa yin || zaṅ ziṅ med ciṅ rñed daṅ bkur sti la || re ba med
ciṅ tshig bcad mi sems par || ji ltar thos pa’i chos rnams gźan la ston || thos la śes rab
’byuṅ bar des rig nas || mgo la ’bar bźin rtag tu thos pa tshol || de ni ji ltar thos pa’i
chos rnams ’dzin || chos bzuṅ nas ni nan tan bya phyir gnas || mkhas de nan tan sñiṅ por
byed pa yin || tshig lhur mi len smra ba lhur mi len |mkhas pas chos bźi ’di dag bsten
byas na || rgyal bas bsṅags pa’i śes rab thob par ’gyur ||

