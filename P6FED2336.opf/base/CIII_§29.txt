’od sruṅ dpe ne bar ’god pa bstan pa gaṅ dag gis byaṅ chub sems dpa’i yon tan rab tu śes par
byed pa’i dpe ñe bar dgod pa khyod la bstan par bya’o || ’od sruṅ ’di lta ste | dper na sa
chen po ’di ni sems can thams cad kyi ’tsho ba ste || ’gyur ba med ciṅ lan du phan ’dogs
pa la re ba med do || ’od sruṅ de bźin du byaṅ chub sems dpa’ sems daṅ po bskyed pa yaṅ byaṅ
chub kyi sñiṅ po la thug gi bar du sems can thams cad kyi ’tsho ba yin te | ’gyur pa med
ciṅ lan du phan ’dogs par re ba med do || de la ’di skad ces bya ste| dper na sa ’di skye
bo kun gyi ’tsho || lan la mi re ’gyur ba med pa bźin || byaṅ chub sems dpa’ thog mar sems
gnas pa || rgyal mchog bla na med pa’i saṅs rgyas su || ma gyur par du skye bo kun gyi
’tsho || lan la re ba med ciṅ ’gyur ba med || bu daṅ dgra la yid kyis mtshuṅs par sems ||
byaṅ chub mchog rab rtag par yoṅs su tshol ||

