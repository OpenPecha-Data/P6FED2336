tshe daṅ ldan pa dag tshul khrims ni mi ’khor źiṅ yoṅs su mya ṅan las mi ’da’o || tshe daṅ ldan
pa dag tiṅ ṅe ’dzin daṅ | śes rab daṅ rnam par grol ba daṅ rnam par grol ba’i ye śes mthoṅ
ba yaṅ mi ’khor źiṅ yoṅs su mya ṅan las mi ’da’o || tshe daṅ ldan pa dag chos de dag
gis yoṅs su mya ṅan las ’da’ bar ston na chos de dag kyaṅ stoṅ pa dben pa gzuṅ du med pa’o
|| tshe daṅ ldan pa dag ’di lta ste mya ṅan las ’das pa’i ’du śes spoṅs śig | ’du śes la
yaṅ ’du śes su ma byed cig | ’du śes la ’du śes kyis yoṅs su śes par ma byed cig | gaṅ ’du
śes la ’du śes kyis yoṅs su śes pa de ni de’i ’du śes kyis bciṅs pa yin no || tshe daṅ ldan
pa dag ’du śes daṅ tshor ba ’gog pa’i sñoms par ’jug pa la sñoms par źugs śig | tshe daṅ
ldan pa dag ’du śes daṅ tshor ba ’gog pa’i sñoms par ’jug pa la sñoms par źugs pa las gaṅ
na bya ba med do źes smra’o ||

