’od sruṅ bźi po ’di dag ni byaṅ chub sems dpa’i ’khrul pa ste | bźi gaṅ źe na | ’di lta ste
| sems can yoṅs su smin par ma byas pa rnams la yid rton pa byaṅ chub sems dpa’i ’khrul pa
daṅ | sems can snod du ma gyur pa rnams la saṅs rgyas kyi chos rgya chen po ston pa byaṅ
chub sems dpa’i ’khrul pa daṅ | rgya chen po la mos pa’i sems can rnams la theg pa dman pa
ston pa daṅ | byaṅ chub sems dpa’i ’khrul pa daṅ | sems can yaṅ dag pa la rab tu gnas pa
tshul khrims daṅ ldan pa dge ba’i chos can rnams la brñas śiṅ tshul khrims ’chal ba sdig pa’i
chos can kun du sdud pa byaṅ chub sems dpa’i ’khrul pa ste | ’od sruṅ bźi po ’di dag ni
byaṅ chub sems dpa’i ’khrul pa’o || de la ’di skad ces bya ste| yoṅs smin ma byas rnams
la yid mi brtan || snod min rnams la rgya chen chos mi bśad || rgya chen sems can rnams la
theg pa dman || byaṅ chub sems dpa’ mchog gis bśad mi bya || yaṅ dag gnas śiṅ tshul khrims
yon tan ldan || dge ba’i chos can rnams la brñas mi bya || tshul khrims ’chal pa’i sems
can yoṅs mi bsdu || sdig pa’i chos rnams yoṅs su spaṅ bar bya || ’khrul pa’i chos bźi ’di
dag śes gyur nas || byaṅ chub sems dpas rgyaṅ bsriṅ rnam par spoṅ || ’di dag bstan na byaṅ
chub ’tshaṅ mi rgya || de lta bas na mkhas pas chos ’di spoṅ ||

