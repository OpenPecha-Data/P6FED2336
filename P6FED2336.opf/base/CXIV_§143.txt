de dag gis smras pa | ’dod chags zad źe sdaṅ zad | gti mug zad pas yoṅs su mya ṅan las ’da’o
|| sprul pa gñis kyis smras pa | tshe daṅ ldan pa dag ’dod chags daṅ źe sdaṅ daṅ gti mug
yod pa yin nam ci nam de zad par bya || de dag gis smras pa || de dag ni naṅ na yaṅ med |
phyi rol na yaṅ med | gñi ga med pa la yaṅ mi dmigs te | de dag ni yoṅs su ma brtags pa las
kyaṅ mi skye’o || sprul pa gñis kyis smras pa | tshe daṅ ldan pa dag de lta bas na ma rtog
rnam par ma rtog śig | tshe daṅ ldan pa dag nam mi rtog rnam par mi rtog pa de ni chags
par yaṅ mi ’gyur chags pa daṅ bral bar yaṅ mi ’gyur ro || chags pa med ciṅ chags pa daṅ bral
ba yaṅ med pa gaṅ yin pa de ni źi ba źes bya’o ||

