’od sruṅ ’di lta ste || dper na khyim daṅ | khaṅ pa daṅ | khaṅ phran lo ’bum ’das par sus kyaṅ
lan ’ga’ yaṅ mar me ma bus pa der mi la la źig gis mar me bus na ’od sruṅ ’di ji sñam du
sems | mun pa mun gnag de ’di sñam du sems || mun pa mun gnag de ’di sñam du bdag ni lo
’bum du bsags pa yin te || bdag ’dzi nas mi ’gro’i sñam du sems sam | gsol ba bcom ldan ’das
de ni mi sems lags te || mar me bus na mun pa mun gnag la mi ’chi ba’i mthu ma mchis kyi
gdon mi ’tshal bar ma mchis par ’gyur lags so || bcom ldan ’das kyis bka’ stsal pa | ’od
sruṅ de bźin du las daṅ ñon moṅs pa bskal pa ’bum du bsags pa yaṅ tshul bźin du yid la byed
pa’i so sor rtog pa gcig gis med par ’gyur ro || ’od sruṅ mar me źes bya ba de ni ’phags
pa’i śes rab kyi dbaṅ po’i tshig bla dgas so || ’od sruṅ mun pa mun gnag ces bya ba de ni
’phags pa ma yin pa’i las daṅ ñon moṅs pa’i tshig bla dgas so || de la ’di skad ces bya
ste| dper na khyim du mi ’ga’ la la yis || riṅ źig lon nas mar me bus byas nas || de la mun
pa bdag gnas riṅ lon gyis || ’di nas mi ’gro sñam du sems pa med || mar me phyuṅ ba mun
pa mun gnag la || med par ni ’gyur ba yi nus med de || mar me brten nas mun pa med par ’gyur
|| gñi ga stoṅ pa rlom sems ci yaṅ med || de bźin zag med ’phags pa’i ye śes brten || mi
śes ñon moṅs bsags pa med par ’gyur || ye śes daṅ ni ñon moṅs rtag par yaṅ || de dag lan
’ga’ tsam yaṅ ’grogs pa med || ye śes mi śes med byas mi sems kyaṅ || ye śes brten nas mi
śes med par ’gyur || gñi ga gzuṅ med nam mkha’i me tog bźin || de bźin ye śes mi śes gñi
ga stoṅ ||

