’od sruṅ bźi po ’di dag ni byaṅ chub sems dpa’ dmu rgod de | bźi gaṅ źe na | ’di lta ste | thos
pa la gces pa ’dor ba’i chos su gnas śiṅ chos kyi rjes su ’thun pa’i chos sgrub pa la
nan tan du mi byed pa yin || rjes su bstan pa la gces pa ’dor ba’i chos su gnas śiṅ slob dpon
daṅ mkhan po la sri źu mi byed pa yin | dam bcas pa las ñams kyaṅ dad pas byin pa la kun
du spyod de | dad pas byin pa log par ltuṅ bar byed pa yin | byaṅ chub sems dpa’ dul ba
caṅ śes rnams mthoṅ na mi gus śiṅ ṅa rgyal ’dzin pa yin te | ’od sruṅ bźi po de dag ni byaṅ
chub sems dpa’ dmu rgod do || de la ’di skad ces bya ste| thos pas rgod pa gnas par byed
pa yin || rjes su bstan pa’i chos ñid rtogs mi ’gyur || de ni chos kun gces pa ’dor ba sten
|| ’phags pa rnams la nam yaṅ sri źu med || dam bcas ñams kyaṅ dad pas byin pa yi || kha
zas rnams la de ni rtag tu za || byaṅ chub sems dpa’ caṅ śes thob pa dag || mthoṅ bar gyur
na gus par mi byed ciṅ || dmu rgod de ni ṅa rgyal ’phel bar byed || byaṅ chub sems dpa’
ṅa rgyal bcag mi sten || ’di dag dmu rgod bde bar gśegs pas gsuṅs || de dag rgyal sras rnams
kyis yoṅs su spaṅ ||

