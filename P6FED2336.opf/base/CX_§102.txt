’od sruṅ chen ni kun tu btsal na mi rñed do || gaṅ mi rñed pa de ni mi dmigs so || gaṅ mi dmigs
pa de ni ’das pa yaṅ ma yin || ma ’oṅs pa yaṅ ma yin | da ltar byuṅ ba yaṅ ma yin no ||
gaṅ ’das pa yaṅ ma yin | ma ’oṅs pa yaṅ ma yin | da ltar byuṅ ba yaṅ ma yin pa de ni dus
gsum las aṅ dag par ’das pa’o || gaṅ dus gsum las yaṅ dag par ’das pa de ni yod pa yaṅ ma
yin | med pa yaṅ ma yin no || gaṅ yod pa yaṅ ma yin || med pa yaṅ ma yin pa de ni ma skyes
pa’o || gaṅ ma skyes pa de la ṅo bo ñid med do || gaṅ ṅo bo ñid med pa de la ’byuṅ ba med
do || gaṅ ’byuṅ ba med pa de la ’gag pa med do || gaṅ ’gag pa med pa de la ’bral ba med
do || gaṅ ’bral ba med pa de la ’oṅ ba yaṅ med | ’gro ba yaṅ med | ’chi ’pho yaṅ med | skye
ba yaṅ med do || gaṅ la ’oṅ ba yaṅ med || ’gro ba yaṅ med || ’chi ’pho yaṅ med | skye ba
yaṅ med pa de la ’du byed gaṅ yaṅ med do || gaṅ la ’du byed gaṅ yaṅ med pa de ni ’dus ma
byas pa’o || gaṅ ’dus ma byas pa de ni ’phags pa rnams kyi rigs so ||

