de nas bcom ldan ’das kyis tshigs su bcad pa ’di dag gsuṅs so || tshul khrims ldan la dri ma
med ciṅ ci yaṅ med || tshul khrims ldan la rgyags pa med de rten pa med || tshul khrims ldan
la mun pa med ciṅ ’chiṅ ba med || tshul khrims ldan la rdul rnams med de ñes pa med ||
źi ba rab tu źi ba ñe bar źi ba’i yid || rtog daṅ rnam par rtog daṅ bral źiṅ ñon moṅs med
|| g-yo ba daṅ ni rlom sems kun daṅ rnam bral ba || de ni ’od sruṅ saṅs rgyas bstan la tshul
khrims ldan || lus la mi lta srog la phaṅs par ’dzin mi byed || srid pa rnams su skye
ba kun la ’dod pa med || yaṅ dag źugs śiṅ de ñid tshul la rab gnas pa || de ni ’od sruṅ saṅs
rgyas bstan la tshul khrims ldan || ’jig rten ma gos ’jig rten dag la gnas pa med || snaṅ
ba thob ciṅ bdag gi med de ci yaṅ med || bdag tu ’du śes med ciṅ gźan du ’du śes med ||
’du śes yoṅs su śes pas tshul khrims rnam par dag || gaṅ la tshu rol med ciṅ pha rol dbus
kyaṅ med || pha rol tshu rol dag la nams kyaṅ mi chags śiṅ || bciṅs daṅ chags med tshul ’chos
med ciṅ zag pa med || de ni ’od sruṅ saṅs rgyas bstan la tshul khrims ldan ||

