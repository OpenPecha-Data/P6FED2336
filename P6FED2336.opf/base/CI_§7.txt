’od sruṅ chos bźi po ’di dag ni gya gyu cun gyi sems bskyed pa ste | de dag byaṅ chub sems dpas
yoṅs su spaṅ bar bya’o || bźi gaṅ źe na || ’di lta ste | saṅs rgyas kyi chos rnams la
som ñi daṅ yid gñis daṅ the tshom za ba daṅ | sems can rnams la ṅa rgyal daṅ | rgyags pa daṅ
| ’chab pa daṅ | khro ba daṅ | gnod par sems pa daṅ | gźan gyi rñed pa rnams la phrag dog
daṅ ser sna byed pa daṅ | byaṅ chub sems dpa’ rnams la bsṅags pa ma yin pa daṅ | mi sñan
pa daṅ | brjod pa ma yin pa’i sgras tshigs su bcad pa ’byin pa ste | ’od sruṅ bźi po de
dag ni gya gyu can gyi sems bskyed pa ste | de dag byaṅ chub sems dpas yoṅs su spaṅ bar bya’o
|| de la ’di skad ces bya ste| chos rnams la ni som ñi yid gñis byed || sems can rnams
la ṅa rgyal rgyags khro sten || gźan gyi rñed la ser sna phrag dog byed || rgyal ba la ni
nams kyaṅ dad mi byed || mi khams rtag tu byaṅ chub sems dpa’ la || bsṅags pa min daṅ brjod
min mi sñan brjod || gya gyu can gyi sems bźi rnam par spaṅ || byaṅ chub sems dpas rtag
tu sems can bsten ||

