ma rig pa ’gags pas ’du byed ’gag | ’du byed ’gags pas rnam par śes pa ’gag | rnam par śes pa
’gags pas miṅ daṅ gzugs ’gag | miṅ daṅ gzugs ’gags pas skye mched drug ’gag | skye mched
drug ’gags pas reg pa ’gag | reg pa ’gags pas tshor ba ’gag | tshor ba ’gags pas sred pa
’gag | sred pa ’gags pas len pa ’gag | len pa ’gags pas srid pa ’gag | srid pa ’gags pas skye
ba ’gag | skye ba ’gags pas rga śi daṅ || mya ṅan daṅ | smre sṅags ’don pa daṅ | sdug
bsṅal ba daṅ | yid mi bde ba daṅ | ’khrug pa rnams ’gag ste | de ltar sdug bsṅal gyi phuṅ
po chen po ’ba’ śig po ’di ’gag par ’gyur ro || źes bstan pa de la ’od sruṅ rig pa daṅ ma
rig pa de dag gñis ma yin źiṅ rnam pa gñis su dbyer med de || ’od sruṅ ’di la śes pa gaṅ yin
pa de ni dbu ma’i lam chos rnams la yaṅ dag par so sor rtog pa źes bya’o || de bźin du
’du byed rnams daṅ | ’dus ma byas daṅ | rnam par śes pa daṅ | rnam par śes pa ’gag pa daṅ
| miṅ daṅ | gzugs daṅ | miṅ daṅ gzugs ’gag pa daṅ | skye mched drug daṅ || skye mched drug
’gag pa daṅ | reg pa daṅ || reg pa ’gag pa daṅ | tshor ba daṅ || tshor ba ’gag pa daṅ | sred
pa daṅ | sred pa ’gag pa daṅ | len pa daṅ | len pa ’gag pa daṅ | srid pa daṅ || srid pa
’gag pa daṅ | skye ba daṅ | skye ba ’gag pa daṅ | rga śi daṅ | rga śi ’gag pa de dag gñis
ma yin źiṅ rnam pa gñis su dbyer med de || ’od sruṅ ’di la śes pa gaṅ yin pa de ni dbu ma’i
lam chos rnams la yaṅ dag par so sor rtog pa źes bya’o ||

