chos kyi rnam graṅs ’di bśad pa’i tshe dge sloṅ lṅa brgya po de dag len pa med par zag pa rnams
las sems rnam par grol lo || de dag sems rnam par grol nas bcom ldan ’das ga la ba der
doṅ ste lhags pa daṅ bcom ldan ’das kyis źabs la mgo bos phyag ’tshal te phyogs gcig tu ’khod
do || de nas tshe daṅ ldan pa rab ’byor gyis dge sloṅ de dag la ’di skad ces smras so
|| tshe daṅ ldan pa dag gar doṅ doṅ | gaṅ nas lhags de dag gis smras pa | btsun pa rab ’byor
gaṅ du yaṅ ’gro ba med pa daṅ | gaṅ nas kyaṅ ’oṅ pa med pa’i phyir bcom ldan ’das kyis
chos bstan to || smras pa | tshe daṅ ldan pa dag khyod kyi ston pa gaṅ yin || smras pa |
gaṅ ma skyes śiṅ yoṅs su mya ṅan las mi ’da’ ba’o ||

