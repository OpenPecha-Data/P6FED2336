’od sruṅ bźi po ’di dag ni byaṅ chub sems dpa’i bśes gñen ṅan pa grogs po ṅan pa ste | de dag
byaṅ chub sems dpas yoṅs su spaṅ bar bya’o || bźi gaṅ źe na | ’di lta ste | ñan thos kyi
theg pa pa dag la phan pa’i phyir źugs pa daṅ | raṅ saṅs rgyas kyi theg pa pa don ñuṅ źiṅ
bya ba ñuṅ ba daṅ | ’jig rten rgyaṅ phan pa gsaṅ tshig sna tshogs kyi spobs pa can daṅ |
gaṅ la brten pas ’jig rten gyi zaṅ ziṅ kun sdud par ’gyur gyi | chos kun mi sdud pa ste |
’od sruṅ bźi po de dag ni byaṅ chub sems dpa’i bśes gñen ṅan pa grogs po ṅan pa ste | de dag
byaṅ chub sems dpas yoṅs su spaṅ bar bya’o || de la ’di skad ces bya ste| ñan thos gaṅ
dag bdag phan brtson pa daṅ || gaṅ dag rab tu byuṅ nas rnal ’byor spyod || raṅ saṅs rgyas
pa gaṅ dag byed ñuṅ źiṅ || bdag gi don du ’du ’dzi rnam par spoṅ || byis pa gaṅ dag ’jig rten
rgyad pan klog || ji ltar bstan bźin gaṅ dag ’dir rtsod byed || gaṅ la brten na zaṅ ziṅ
kun sdud kyi || chos ni nam yaṅ sdud par mi byed pa || de bźi byaṅ chub sems dpas rab spaṅs
nas || dge ba’i bśes gñen bźi la bsten par bya || ’di dag bśes gñen dan daṅ grogs ṅan
du || rgyal bas gsuṅs te thag bsriṅ yoṅs su spoṅ ||

