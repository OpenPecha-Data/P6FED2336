’od sruṅ chos bźi po ’di dag ni byaṅ chub sems dpa’i sgrib pa med pa’i ye śes thob par ’gyur
ba ste | bźi gaṅ źe na | ’di lta ste | dam pa’i chos sbyin pa daṅ | dam pa’i chos yoṅs su
’dzin pa daṅ | phrag dog med pa daṅ | gźan dag la mi brñas pa ste | ’od sruṅ chos bźi po
de dag ni byaṅ chub sems dpa’ sgrib pa med pa’i ye śes thob par ’gyur ba’o || de la ’di skad
ces bya ste| gaṅ dag byaṅ chub la ni sgrib byed pa || sdig pa bźi pa bcu po rnam spaṅs
nas || mkhas pas de bźin bcu gñis gźan bsten na || ’chi med reg nas byaṅ chub thob par ’gyur
|| sems can dam pa gaṅ dag chos tshul ’di || ’dzin ta ma klog gam rab tu bsten byed pa
|| de dag bsod nams mtha’ yas rgyal bas gsuṅs || de yi tshad ni rgyal ba rnam brjod do ||
gaṅ gis źiṅ ni gaṅ gā’i bye ma sñed || rin chen bkaṅ ste rgyal la phul ba bas || gaṅ gis ’di
la tshig bźi’i tshigs bcad klog || bsod nams ’di yi graṅs su’aṅ mi phod do ||

