dge sloṅ lṅa brgya po de dag gis ’di skad ces smras so || tshe daṅ ldan pa dag kho bo cag kyaṅ
bcom ldan ’das kyis chos bśad pa la mi ’jug ste | ma rtogs ma mos śiṅ skrag ste kun tu
dṅaṅs | kun tu rab tu dṅaṅs par gyur to || de’i phyir kho bo cag kyaṅ dgon pa’i gnas rnams
su bsam gtan gyi bde ba la reg par gnas pa rnams kyis gnas par bya’o || sprul pa dag gis
smras pa tshe daṅ ldan pa dag de’i phyir bdag cag yaṅ dag par bgro bar bya’o || rtsod par
mi bya’o || rtsod pa med pa lhur len pa ni dge sbyoṅ gi chos so || tshe daṅ ldan pa dag gaṅ
’di yoṅs su mya ṅan las ’das pa źes bya ba gaṅ yoṅs su mya ṅan las ’da’ bar ’gyur ba’i chos
de gaṅ | lus ’di la bdag gam | sems can nam | srog gam | skye ba po’am | skyes bu’am |
gaṅ zag gam | śed las skyes sam | śed bu ’am | gaṅ yoṅs su mya ṅan las ’da’ bar ’gyur ||
gaṅ zad pas yoṅs su mya ṅan las ’da’ |

