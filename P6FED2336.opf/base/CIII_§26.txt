’od sruṅ byaṅ chub sems dpa’ chos sum cu rtsa gñis po de dag daṅ ldan na byaṅ chub sems dpa’
źes bya’o || de la ’di skad ces bya ste| sems can kun la phan daṅ bde bya pa’i || lhag pa’i
bsam la mos par byed pa yin || kun mkhyen ye śes la ni sems grol źiṅ || ri ’am mi ri sñam
du bdag la dpog || smod pa med ciṅ lhag pa’i ṅa rgyal med || bsam pa brtan źiṅ bcos pa
med par byams || mdza’ daṅ mi mdza’ rnams la sems kyaṅ sñoms || mya ṅan ’das pa’i mtha’ la
thug bar du || sems can rnams la gtan du rab tu mdza’ || ’dzum pa’i bźin gyis ’jam por smra
bar byed || khur blaṅs pa la sgyid lug źum pa med || sems can ṅag la sñiṅ rje yoṅs ma bcad
||

