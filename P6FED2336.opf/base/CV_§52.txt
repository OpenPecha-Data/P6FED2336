’od sruṅ de lta bas na byaṅ chub sems dpa’ dkon mchog brtsegs pa chen po’i chos kyi rnam graṅs
’di la slob par ’dod pas tshul bźin du chos la rab tu sbyar bar bya’o || ’od sruṅ de la
byaṅ chub sems dpa’i tshul bźin du chos la rab tu sbyor ba gaṅ źe na || ’di lta ste dbu ma’i
lam chos rnams la yaṅ dag par so sor rtog pa’o || ’od sruṅ dbu ma’i lam chos rnams la
yaṅ dag par so sor rtog pa gaṅ źe na || ’od sruṅ gaṅ la bdag med par so sor rtog pa daṅ ||
sems can med pa daṅ || srog med pa daṅ || gso ba med pa daṅ | skyes bu med pa daṅ || gaṅ
zag med pa daṅ | śed las skyes med pa daṅ | śed bu med par so sor rtog pa ste || ’od sruṅ
’di ni dbu ma’i lam chos rnams la yaṅ dag par so sor rtog pa źes bya’o ||

