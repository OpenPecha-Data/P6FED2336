’od sruṅ ’di lta ste || dper na ’khor los sgyur ba’i rgyal po la bu gźon nu stobs che źiṅ mgyogs
pa’i śugs daṅ ldan pa mthu rñed pa stoṅ yod par gyur la || de dag gaṅ yaṅ ’khor los sgyur
ba’i mtshan daṅ mi ldan na de dag la ’khor los sgyur ba’i rgyal po’i sras su ’du śes
mi skyed pa de bźin du | ’od sruṅ de bźin gśegs pa’i źabs ’briṅ ba ñan thos bye ba brgya stoṅ
de dag gaṅ yaṅ byaṅ chub sems dpar ma gyur na de dag la de bźin gśegs pa’i sras su ’du
śes mi skyed do || de la ’di skad ces bya ste| dper na mi dbaṅ rgyal po’i sras stoṅ po ||
’ga’ yaṅ bu yi mtshan daṅ mi ldan na || de phyir de dag gces byed mi nus pas || de la mi
mchog bu yi ’du śes med || de bźin saṅs rgyas źabs ’briṅ bye ba maṅ || ’ga’ yaṅ byaṅ chub
sems dpa’ ma yin na || de na byaṅ chub sems dpa’ ’ga’ med phyir || de la bde gśegs sras su
dgoṅs mi mdzad ||

