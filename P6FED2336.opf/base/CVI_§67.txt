’od sruṅ ’di lta ste dper na ri mo mkhan źig gis bdag ñid kyi gnod sbyin gyi gzugs ’jigs ’jigs
lta źig bris nas de ’jigs skrag ste khas bub du ’gyel nas brgyal bar gyur pa de bźin du
’od sruṅ byis pa so so’i skye bo rnams kyaṅ bdag ñid kyis byas pa’i gzugs daṅ | sgra daṅ
| dri daṅ | ro daṅ | reg bya rnams kyis ’khor ba na ’khor yaṅ chos de dag yaṅ dag pa ji lta
ba bźin du rab tu mi śes so || de la ’di skad ches bya ste || dper na ri mo mkhan źig gis
|| gnod sbyin ’jigs pa’i gzugs byas nas || de yis ’jigs te khas bub tu || ’gyel nas brgyal
bar gyur pa ltar || byis pa so so’i skye bo kun || bdag ñid kyis ni byas pa yi || gzugs
sgra la sogs rmoṅs gyur pas || ’gro ba drug tu ’khyam par gyur ||

