’od sruṅ ’di lta ste | dper na mi nad pa źig yod na sman pas de la sman btaṅ nas sman des de’i
nad thams cad bskyod de sman lto na ’dug pa de ñid mi ’byuṅ na || ’od sruṅ ’di ji sñam
du sems | mi de nad de las thar bar ’gyur ram | gsol pa | bcom ldan ’das de ni mi ’gyur lags
te || gaṅ sman des nad thams cad bskyod nas sman ltor mchis pa ñid ma byuṅ na mi de’i bro
nad śin tu tshabs cher bar ’gyur lags so || bcom ldan ’das kyis bka’ stsal pa | ’od sruṅ
de bźin du lta bar gyur pa thams cad las ’byuṅ ba ni stoṅ pa ñid yin na ’od sruṅ gaṅ stoṅ
pa ñid kho nar lta ba de ni gsor mi ruṅ ṅo źes ṅas bśad do || de la ’di skad ces bya ste|
dper na sman pas nad ni bsal ba’i phyir || mi źig la ni bkru sman btaṅ ba las || nad rnams
bskyod nas ’khrus par ma gyur na || de yi gźi las nad ni sos mi ’gyur || de bźin lta ba
thibs bor gnas pa las || ’byuṅ ba’i mchog ni stoṅ pa ñid yin na || gaṅ źig stoṅ pa kho nar
lta gyur pa || de ni gsor mi ruṅ źes rgyal bas gsuṅs ||

