’od sruṅ bźi po ’di dag ni tshul khrims ’chal pa tshul khrims daṅ ldan pa ltar bcos pa yin te
| bźi gaṅ źe na | ’od sruṅ ’di la dge sloṅ kha cig tshul khrims daṅ ldan pa yin te || so
sor thar pa’i sdom pas bsdams śiṅ gnas | cho ga daṅ spyod yul phun sum tshogs || kha na ma
tho ba phra rab rnams la yaṅ ’jigs par lta | yaṅ dag par blaṅs te bslab pa’i gźi rnams la
slob ciṅ lus kyi las daṅ | ṅag gi las daṅ | yid kyi las yoṅs su dag pa daṅ ldan par gnas
pas ’tsho ba yoṅs su dag kyaṅ de bdag tu smra ba yin te || ’od sruṅ de ni tshul khrims ’chal
ba tshul khrims daṅ ldan pa ltar bcos pa dad po’o || ’od sruṅ gźan yaṅ ’di la dge sloṅ
kha cig ’dul pa ’dzin ciṅ ’dul ba la źugs te || ’dul ba’i tshul la gnas pa yin yaṅ ’jig tshogs
la lta ba las ma bskyod pa yin te || ’od sruṅ de ni tshul khrims ’chal pa tshul khrims
daṅ ldan pa ltar bcos pa gñis pa’o || ’od sruṅ gźan yaṅ ’di la dge sloṅ kha cig byams pa
la gnas pa yin te | sems can la dmigs pa’i byams pa daṅ ldan pa yin yaṅ ’du byed thams cad
las skye ba med pa thos nas skrag ste | kun tu dṅaṅ bar ’gyur źiṅ kun tu rab tu dṅaṅ bar
’gyur ba de ni ’od sruṅ tshul khrims ’chal ba tshul khrims daṅ ldan pa ltar bcos pa gsum
pa’o || ’od sruṅ gźan yaṅ ’di la dge sloṅ kha cig sbyaṅs pa’i yon tan bcu gñis yaṅ dag par
blaṅs kyaṅ dmigs par lta ba yin te | ṅar ’dzin pa daṅ || ṅa yir ’dzin pa la gnas pa de ni
’od sruṅ tshul khrims ’chal pa tshul khrims daṅ ldan pa ltar bcos pa bźi pa ste ’od sruṅ
bźi po de dag ni tshul khrims ’tshal pa tshul khrims daṅ ldan pa ltar bcos pa yin no ||

