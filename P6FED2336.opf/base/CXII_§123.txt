’od sruṅ de la cho ga sruṅ źiṅ tshul ’chos pa’i dge sbyoṅ gaṅ źe na | ’od sruṅ ’di la dge sbyoṅ
kha cig cho ga daṅ | spyod yul daṅ | spyod pa phun sum tshogs śiṅ spyod lam bźir śes bźin
du spyod la || zas daṅ skom ṅan pa za ’thuṅ | ’phags pa’i rigs bźi po dag gis chog par
’dzin || bas mtha’i gnas mal la mṅon par dga’ | khyim pa daṅ rab tu byuṅ ba rnams daṅ mi
’dre la tshig ñuṅ źiṅ smra ba ñuṅ mod kyi de’i spyod lam de dag kyaṅ tshul ’chos pa daṅ |
kha gsag gis yoṅs su brtags pa yin te | sems yoṅs su dag par bya ba’i phyir ma yin || dul
bar bya ba’i phyir ma yin || ñe bar źi bar bya ba’i phyir ma yin gyi || dmigs par lta ba yin
te | ṅar ’dzin pa daṅ ṅa yis ’dzin pa la gnas śiṅ stoṅ pa ñid kyis mi dmigs pa’i chos rnams
la g-yaṅ sar ’du śes pa yin | stoṅ pa ñid smra ba’i dge sloṅ rnams la yaṅ dgrar ’du śes
pa yin te | ’od sruṅ de ni cho ga sruṅ źiṅ tshul ’chos pa’i dge sbyoṅ źes bya’o ||

