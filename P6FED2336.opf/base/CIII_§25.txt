dge ba’i rtsa ba thams cad yaṅ dag par sgrub pa’i brtson ’grus daṅ | gzugs med pa’i khams rnam
par gsal ba’i bsam gtan daṅ | thabs mkhas pas bsdu ba’i dṅos po bźi daṅ rab tu ldan pa’i
thabs kyis zin pa’i śes rab daṅ | tshul khrims daṅ ldan pa daṅ tshul khrims ’chal pa rnams
la gñis su med pa’i byams pa daṅ | gus par byas te chos ñan pa daṅ | gus par byas te dgon
pa la gnas par mṅon par dga’ ba daṅ | ’jig rten gyi sna tshogs rnams la mi dga’ źiṅ ’jig
rten las ’das pa’i chos rnams la mṅon par dga’ ba daṅ | theg pa dman pa la mi ’dod ciṅ theg
pa chen po la phan yon du lta ba daṅ | sdig pa’i grogs po yoṅs su spoṅ źig dge ba’i bśes
gñen la sten pa daṅ | tshaṅs pa’i gnas bźi sgrub pa daṅ | mṅon par śes pa lṅas rnam par
rtsen pa daṅ | ye śes la rton pa daṅ | sgrub pa daṅ log par sgrub pa la gnas pa’i sems can
rnams mi gtoṅ ba daṅ | gcig tu chad par smra ba daṅ | bden pa gces su byed pa daṅ | byaṅ
chub kyi sems sṅon du ’gro ba ste |

