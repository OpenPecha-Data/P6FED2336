miṅ daṅ gzugs rnams la yaṅ chags pa med pa’i yid || de ni mñam par bźag ciṅ śin tu dul ba’i
sems || gaṅ la bdag med bdag gir ’dzin pa med pa ni || de tsam gyis ni tshul khrims gnas śes
brjod pa yin || so sor thar pa’i slob pas rlom sems byed pa med || de ni ’di na de la chags
par mi ’gyur te || de yi goṅ du ’phags pa’i lam rnams tshol byed pa || de ni tshul khrims
rnam par dag pa’i mtshan ma’o || tshul khrims gtso bor ma yin tiṅ ’dzin der chags med
|| de yi goṅ du śes rab bsgom pa yoṅs su tshol || dmigs pa med pa ’phags pa rnams kyi rigs
yin te || tshul khrims de ni bde bar gśegs pas rab tu bsṅags || ’jig pa’i tshogs la lta
las rnam par grol ba’i yid || de ’dir ṅa daṅ ṅa yi sñam du ’gyur ba med || saṅs rgyas spyod
yul stoṅ pa ñid la lhag par mos || de yi tshul khrims de ni mñam pa med pa’o || tshul khrims
la ni gnas nas tiṅ ṅe ’dzin kyaṅ thob || tiṅ ṅe ’dzin rnams thob nas śes rab śin tu sgom
|| śes rab kyis ni ye śes rnam par dag pa ’thob || ye śes rnam par dag pas tshul khrims
phun sum tshogs ||

