’od sruṅ byaṅ chub sems dpa’ chos bźi daṅ ldan na byaṅ chub kyi sems brjed par ’gyur te | bźi
gaṅ źe na | ’di lta ste | slob dpon daṅ | bla ma daṅ | sbyin gnas la slu ba daṅ | gźan ’gyod
pa med pa dag la ’gyod pa ñe bar sgrub pa daṅ | theg pa chen po la yaṅ dag par źugs pa’i
sems can rnams la bsṅags pa ma yin pa daṅ | mi sñan pa daṅ | brjod pa ma yin pa’i sgra
tshigs su bcad pa ’byin pa daṅ sgyu daṅ gayaso gźan la ñe bar spyod kyi lhag pa’i bsam pas
ma yin pa ste | ’od sruṅ byaṅ chub sems dpa’ chos bźi po de dag daṅ ldan na byaṅ chub kyi
sems brjed par ’gyur ro || de la ’di skad ces bya ste| sbyin gnas bla mas bsgo bźin mi byed
daṅ || gźan dag la yaṅ the tshom ñer sgrub daṅ || sems can gaṅ dag byaṅ chub rab źugs
pa || de la bsṅags min mi sñan smra ba daṅ || sgyu daṅ g-yo daṅ rgyan la dor byed pas || gźan
la sten gyi bsam pas ma yin pa || chos bźi ’di dag kun tu bsten byas na || saṅs rgyas
byaṅ chub sems mchog ñams par ’gyur || de lta bas na chos ’di sten byed na || byaṅ chub mchog
las de ni riṅ bar ’gyur || de las bzlog pa sten par byed na ni || byaṅ chub mchog rab
bsṅags pa reg par ’gyur ||

