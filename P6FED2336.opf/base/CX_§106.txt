de dag gzugs daṅ | sgra daṅ | dri daṅ | ro daṅ | reg bya rnams las cis ’byuṅ ba mi śes śiṅ khoṅ
du mi chud do || de dag gis ṅe pa śes śiṅ khoṅ du ma chud pas groṅ daṅ | groṅ khyer daṅ
| groṅ rdal daṅ | ljoṅs daṅ | yul ’khor daṅ | rgyal po’i pho braṅ ’khor dag tu soṅ na yaṅ
gzugs daṅ | sgra daṅ | dri daṅ | ro daṅ | reg bya rnams kyis gnod par ’gyur ro || gal te
de dag dgon pa na gnas pa las ’chi ba’i dus byas par gyur na ’jig rten pa’i sdom pa la gnas
pa de dag mtho ris kyi ’jig rten du skye bar ’gyur te || der yaṅ de dag lha’i ’dod pa’i
yon tan lṅa po dag gis gnod par ’gyur ro || de dag de nas śi ’phos nas ṅan soṅ bźi las yoṅs
su ma grol bar ’gyur te || bźi gaṅ źe na | ’di lta ste | sems can dmyal ba daṅ | dud ’gro’i
skye gnas daṅ | gśin rje’i ’jig rten daṅ | lha ma yin no || ’od sruṅ de ltar na dge sloṅ
khyi rdo la sñegs pa daṅ mtshuṅs pa dag yin no ||

