’od sruṅ bźi po ’di dag ni byaṅ chub sems dpa’ bdud kyi lam las yaṅ dag par ’da’ ba’i chos te
| bźi gaṅ źe na | ’di lta ste | byaṅ chub kyi sems mi gtoṅ ba daṅ | sems can thams cad la
khoṅ khro ba’i sems med pa daṅ | lta bar gyur pa thams cad rtog pa daṅ | sems can thams
cad la mi brñas pa ste | ’od sruṅ bźi po de dag ni byaṅ chub sems dpa’ bdud kyi lam las yaṅ
dag par ’da’ ba’i chos so || de la ’di skad ces bya ste| byaṅ chub sems ni yoṅs su gtor
mi byed || sems can rnams la khoṅ khro rtag tu spoṅ || lta bar gyur pa thams cad ’dor bar
byed || sems can tshogs la brñas par yod mi byed || bde bar gśegs pas bźi po ’di dag ni ||
bdud las ’da’ bar ’gyur ba’i chos su gsuṅs || ’di dag bsten na rgyal ba rnam ’dren pa | gser
’dra’i sku mṅa’ mtshuṅs pa med par ’gyur ||

