’od sruṅ ’di lta ste dper na lha daṅ bcas pa’i ’jig rten gyis mchiṅ bu’i nor bu byi dor byas
kyaṅ mchiṅ bu’i nor bu nam yaṅ nor bu rin po che bai dūrya ra mi ’gyur ro || ’od sruṅ de
bźin du ñan thos tshul khrims daṅ || bslabs pa daṅ | sbyaṅs pa’i yon tan daṅ | yo byad bsñuṅs
pa daṅ | tiṅ ṅe ’dzin thams cad daṅ ldan yaṅ byaṅ chub kyi sñiṅ po la ’dug ste bla na
med pa yaṅ dag par rdzogs pa’i byaṅ chub mṅon par rdzogs par ’tshaṅ rgya bar nam yaṅ mi ’gyur
ro || de la ’di skad ces bya ste| dper na lha daṅ bcas pa’i ’jig rten gyis || mchiṅ bu’i
nor bu byi dor byas kyaṅ ni || mchiṅ bu dag ste bai dūrya ra mi ’gyur || ’di ’dra de ñid
de’i raṅ bźin yin || de bźin ñan thos khrims daṅ thos pa daṅ || bsam gtan ldan źiṅ sbyaṅs
pa kun ldan yaṅ || byaṅ chub sñiṅ por ’dug ste bdud btul nas || byaṅ chub reg ste bde gśegs
’gyur ba med ||

