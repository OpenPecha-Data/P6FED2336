’od sruṅ yod ces bya ba de ni mtha’ gcig go | med ces bya ba de ni mtha’ gñis so || de gñis
kyi dbus gaṅ yin pa de ni dpyad du med pa || bstan du med pa || rten ma yin pa || snaṅ ba
med pa || rnam par rig pa med pa || gnas med pa ste | ’od sruṅ ’di ni dbu ma’i lam chos rnams
la yaṅ dag par so sor rtog pa źes bya’o || ’od sruṅ ’khor ba źes bya ba de ni mtha’ gcig
go | mya ṅan las ’das pa źes bya ba de ni mtha’ gñis so || de gñis kyi dbus gaṅ yin pa
de ni dpyad du med pa || bstan du med pa | rten ma yin pa | snaṅ ba med pa | rnam par rig
pa med pa | gnas med pa ste | ’od sruṅ ’di ni dbu ma’i lam chos rnams la yaṅ dag par so sor
rtog pa źes bya’o ||

