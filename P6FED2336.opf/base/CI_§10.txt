’od sruṅ bźi po ’di dag ni byaṅ chub sems dpa’ caṅ śes pa ste | bźi gaṅ źe na | ’di lta ste
| legs par thos pa ñan ciṅ de la nan tan du byed de don la rton kyi || tshig ’bru la mi rton
pa yin | gdams ṅag daṅ rjes su bstan pa la ’thun par ’dzin cig bka’ blo bde la legs par
byed pa’i las byed ciṅ bla ma la sri źu bya ba tshar phyin pa yin | tshul khrims daṅ tiṅ
ṅe ’dzin las ma ñams te caṅ śes pas zas za ba yin | byaṅ chub sems dpa’ dul ba caṅ śes rnams
mthoṅ na gus pa daṅ bcas śiṅ rje sa daṅ bcas par de la gźol || de la ’bab || de la bab
ciṅ de’i yon tan ’dod pa yin te | ’od sruṅ bźi po de [[123a.2]] dag ni byaṅ chub sems dpa’
caṅ śes so || de la ’di skad ces bya ste| gaṅ gñan de ni legs par thos par byed || chos don
sñiṅ por byed ciṅ nan tan gnas || rjes su bstan pa ’thun par ’dzin byed ciṅ || chos ’dod
bka’ blo bde bar bla ma sten || tshul khrims tiṅ ṅe ’dzin la rtag gnas śiṅ || tshul khrims
bsdams nas de ni bza’ ba za || gus daṅ bcas śig rje sar bcas pa yin || de la gźol źiṅ der
’bab yon tan ’dod || rgyal sras gaṅ dag caṅ śes thob gyur pa || de dag la ni rtag tu dga’
bas lta || bde bar gśegs pas bstan pa ’di bźi ni || bde gśegs sras po caṅ śes thob pa yin
||

