’od sruṅ ’di lta ste dper na ri’i rgyal po gaṅs ri la sman gaṅ dag skyes pa de dag thams cad
ni ṅa yir bya ba med | ris su bcad pa med | rnam par rtog pa med de || nad gaṅ la btaṅ yaṅ
na de rab tu źi bar byed do || ’od sruṅ de bźin du byaṅ chub [[136b.6]] sems dpa’ ye śes
kyi sman gaṅ yaṅ dag par sgrub pa de thams cad rnam par mi rtog par sgrub ciṅ || sems can
thams cad la sñoms pa’i sems kyis gso bar rab tu sbyor ro || de la ’di skad ces bya ste|
dper na ri rgyal gaṅs kyi ri bo la || sman skyes de dag mi rtog ṅar ’dzin med || gaṅ la btaṅ
ba de kun źi bar byed || kha cig nad daṅ rga ba ’aṅ sel bar byed || de bźin rgyal ba’i
sras po ye śes sman || yaṅ dag sgrub pa’aṅ rnam par rtog spaṅs nas || sems can phan phyir
thams cad yaṅ dag sgrub || sñoms pa’i sems kyis sems can gso bar byed ||

