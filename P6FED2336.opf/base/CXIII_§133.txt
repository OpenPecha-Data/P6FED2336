’od sruṅ ’di lta ste dper na tshoṅ dpon gyi bu źig legs par khrus byas te | legs par rnam par
byugs la | skra daṅ sen mo bregs nas gos dkar po bgos te tsan dan mchog gis bskus pa’i mgo
la tsam pa ka’i me tog gi phreṅ ba thogs pa de bźin du ’od sruṅ tshul khrims daṅ ldan źiṅ
maṅ du thos [[145b][145b.1]] pa ṅur smrig gyon par blta’o || de la ’di skad ces bya ste|
legs bkrus legs par byugs pa yi || tshoṅ dpon bu yi mgo bo la || tsam pa ka yi me tog phreṅ
|| dri źim yid ’oṅ btags par mdzes || de bźin tshul khrims ldan gyur ciṅ || maṅ thos tshul
khrims phun sum tshogs || rgyal ba’i sras po yon tan ldan || de la ṅur smrig de bźin
mdzes ||

