’od sruṅ bźi po ’di dag ni byaṅ chub sems dpa’ draṅ po’i draṅ ba’i mtshan ñid yin te bźi gaṅ
źe na | ’di lta ste | ltuṅ ba byuṅ ba rnams mi ’chab ciṅ rjod de rnam par ’byed pa daṅ |
’chags pas kun nas ldaṅ ba med pa yin | de’i bden pa’i tshig gaṅ gis rgyal srid stor ba’am
| nor yul ba ’jam | srog gi bar chad du ’gyur yaṅ bden pa’i tshig mi mkhyud ciṅ gźan nas
gźan du sgyur ba’i tshig mi smra ba yin | gźan gyis gnod par bya ba skur ba daṅ | mtshaṅ ’dru
ba daṅ | smod pa daṅ | bśuṅ ba daṅ | sdigs pa daṅ | rdeg pa daṅ | gsod pa daṅ | ’chiṅ
bar byed pa’i ñes pa thams cad la bdag gis ñes par sems śiṅ las kyi rnam par smin pa la rton
pas gźan dag la mi ’khrug ciṅ ’khon du ’dzin pa med pa yin | de dad pa la rab tu gnas pa
yin te | bsam pa yoṅs su dag pa’i phyir thams cad dad par mi ’gyur ba’i saṅs rgyas kyi chos
la mṅon par dad pa ste | ’od sruṅ bźi po de dag ni byaṅ chub sems dpa’ draṅ po’i draṅ
ba’i mtshan ñid yin no || de la ’di skad ces bya ste| ltuṅ ba byuṅ ba ’chab par mi byed kyi
|| rjod ciṅ rnam par ’byed de ñes par ’dod || nor daṅ rgyal srid phyir daṅ srog phyir yaṅ
|| ’du śes bsgyur te brdzun pa’i tshig mi smra || skur daṅ smod daṅ bśuṅ daṅ gsod pa daṅ
|| ’chiṅ bar byed daṅ go rar bcug pa la || bdag gis ñes sems gźan la ’khrug mi byed || las
ni bdag gir bya bas ’khon mi ’dzin || de ni bde gśegs rnams kyi byaṅ chub daṅ || dad la
gnas śiṅ bsam pa dag ldan pa || ’di dag draṅ ba’i mtshan du saṅs rgyas gsuṅs || sems can mchog
gis rab tu bsten par bya ||

