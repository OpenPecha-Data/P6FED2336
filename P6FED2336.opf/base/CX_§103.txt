’phags pa rnams kyi rigs gaṅ yin pa de la bslab pa yaṅ med bslab pa las ’das pa yaṅ med do ||
gaṅ la bslab pa yaṅ me bslab pa las ’das pa yaṅ med pa de la rgyu ba yaṅ med mi rgyu ba
yaṅ med || rab tu rgyu ba yaṅ med | ṅa la rgyu ba yaṅ med | mi rgyu ba yaṅ med | rab tu rgyu
ba yaṅ med pa de la sems kyaṅ med || sems las byuṅ ba’i chos rnams kyaṅ med do || gaṅ la
sems kyaṅ med | sems las byuṅ ba’i chos rnams kyaṅ med pa de la las kyaṅ med | las kyi rnam
par smin pa yaṅ med do || gaṅ la las kyaṅ med | las kyi rnam par smin pa yaṅ med pa de
la bde ba yaṅ med || sdug bsṅal yaṅ med do || gaṅ la bde ba yaṅ med | sdug bsṅal yaṅ med
do || gaṅ la bde ba yaṅ med | sdug bsṅal ba yaṅ med pa de ni ’phags pa rnams kyi rigs te ||
’phags pa rnams kyi rigs gaṅ yin pa de la ni las kyaṅ med || las mṅon par ’du byed pa yaṅ
med do || gaṅ la las kyaṅ med || las mṅon par ’du byed pa yaṅ med pa’i rigs de la ni lus
kyi sa las byed pa med do || ṅag gis ma yin || yid kyis ma yin no || rigs de la tha ma daṅ
’briṅ daṅ mchog tu rnam par gźag pa yaṅ med do || de ci’i phyir źe na || rigs de ni nam
mkha’ daṅ mtshuṅs pa’i phyir mñam pa’o || rigs de ni chos thams cad ro gcig pa’i phyir khyad
par med pa’o ||

