kun tu snaṅ ba de la byaṅ chub sems dpas dam pa’i chos kyi gru chen po sbyar bar bya ba de ci
’dra źen ’di lta ste || sems can thams cad la sems mñam pa ñid de bsod nams kyi tshogs mtha’
yas pa bsags pa | tshul khrims kyi snam gyis sbyar ba sbyin pa’i ’khor gyi rgyan gyis
brgyan pa bsam pa daṅ lhag pa’i bsam pa’i bciṅ ba sra bas dam por sprel ba | bzod pa daṅ
des pa daṅ dran pa’i sbyor kas len par sbyar ba | byaṅ chub kyi yan lag bdun gyi tshogs can
| brtson ’grus brtan pa daṅ dge ba’i chos kyi śiṅ gis yaṅ dag par sbyar ba bsam gtan gyi
sems kyis las su ruṅ bar byas pa | dul ba daṅ źi ba caṅ śes kyi dge ba’i ba zos legs par
zin par byas pa || śin tu mi ’khrugs pa’i chos can sñiṅ rje chen pos yaṅ dag par zin pa |
bsdu ba’i dṅos po daṅ dpa’ bar ’gro bas bstar ba | śes rab daṅ ye śes kyis phyir rgol ba legs
par bsruṅs | thabs mkhas pas rnam par bsags pa legs par byas pa | tshaṅs pa’i gnas pa
bźis legs par yoṅs su sbyaṅs pa |

