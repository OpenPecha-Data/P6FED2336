saṅs rgyas bcom ldan ’das gaṅ gā’i kluṅ gi bye ma sñed rnams las de bźin gśegs pa re re’i ñan
thos kyi dge ’dun dpag tu med pa dag la bskal pa gaṅ gA’i kluṅ gi bye ma sñed du bde ba’i
yo byad thams cad kyis rim gror byas pa daṅ | de bźin gśegs pa yoṅs su mya ṅan las ’das
pa de dag gi mchod rten rin po che sna bdun las byas pa bas rigs kyi bu’am rigs kyi bu mo
dad pa daṅ ldan pa gźan źig gis dkon mchog brtsegs pa chen po’i chos kyi rnam graṅs ’di las
tshigs su bcad pa gcig tsam luṅ mnos te || luṅ mnos nas kyaṅ mi spoṅ na de ni de bas ches
bsod nams maṅ du skyed do || bud med gaṅ źig luṅ ’bog na de nam yaṅ log par ltuṅ bar mi
’gyur te | de ñid de’i bud med kyi lus kyi tha ma yin no ||

