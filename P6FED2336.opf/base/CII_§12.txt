’od sruṅ bźi po ’di dag ni byaṅ chub sems dpa’i lam ste | bźi gaṅ źe na | ’di lta ste | sems
can thams cad la sems mñam pa daṅ | sems can thams cad la mtshuṅs par chos ston pa daṅ sems
can thams cad saṅs rgyas kyi ye śes yaṅ dag par ’dzin du ’jug pa daṅ | sems can thams cad
la yaṅ dag par sbyor ba ste | ’od sruṅ bźi po ’di dag ni byaṅ chub sems dpa’i lam mo ||
de la ’di skad ces bya ste| sems can rnams la rtag tu sems sñoms bya || saṅs rgyas theg mchog
yaṅ dag ’dzin du ’jug || rgyal bas bsṅags pa’i chos ni bstan par bya || sems can kun
la daṅ ba’i sems su bya || yaṅ dag sbyor źiṅ nan tan byed par gnas || sems can kun la mtshuṅs
par spyad par bya || chos bźi ’di dag rgyal bas rab bsṅags te || rgyal sras rnams kyis
de dag rtag tu bsten ||

