de nas yaṅ bcom ldan ’das kyis tshe daṅ ldan pa ’od sruṅ chen po la bka’ stsal pa | ’od sruṅ
yul gaṅ du srin bu rṅa mo dud ka źes bya ba mgo nag gan rkyal du ñal ba byuṅ na yul de ’jigs
pa daṅ bcas | ’tshe ba daṅ bcas | ñe ba’i ñon moṅs pa daṅ bcas || ’khrug pa daṅ bcas par
’gyur ro || ’od sruṅ gal te yul der byaṅ chub sems dpa’ byuṅ na yul de ’jigs pa med pa
daṅ || ’tshe ba med pa daṅ | ñe ba’i ñon moṅs pa med pa daṅ | ’khrug pa med par ’gyur ro ||
’od sruṅ de lta bas na byaṅ chub sems dpa’ sems can gyi don la brtson par bya ste | des
dge ba’i rtsa ba thams cad yaṅ dag par bsgrub par bya’o || dge ba’i rtsa ba thams cad yaṅ
dag par bsgrubs nas sems can thams cad la gtaṅ bar bya’o || ye śes kyi sman gaṅ tshol ba des
phyogs bźir soṅ ste sems can rnams la yaṅ dag pa’i gso ba bya’o || yaṅ dag pa’i gso bas
sems can rnams gso bar bya’o ||

