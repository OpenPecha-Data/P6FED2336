’od sruṅ byaṅ chub sems dpa’ chos bźi daṅ ldan na skye ba thams cad du skyes ma thag tu byaṅ
chub kyi sems mṅon du ’gyur te | byaṅ chub kyi sñiṅ po la ’dug gi bar du bar mdor brjed par
mi ’gyur ro || bźi gaṅ źe na | ’di lta ste srog gi phyir ram | tha na bźad gad kyi phyir
yaṅ brdzun gyi tshig mi smra ba daṅ | sgyu daṅ g-yo med par sems can thams cad kyi druṅ
na lhag pa’i bsam pas gnas pa daṅ | byaṅ chub sems dpa’ thams cad la ston par ’du śes skyed
ciṅ de dag gi yaṅ dag pa’i bsṅags pa phyogs bźir rjod pa daṅ | ñi tshe ba’i theg pa mi ’dod
pa’i phyir sems can gaṅ rnams yoṅs su smin par byed pa de dag thams cad kyaṅ bla na med
pa yaṅ dag rapa rdzogs pa’i byaṅ chub yaṅ dag par ’dzin du ’jug pa ste | ’od sruṅ chos bźi
po de dag daṅ ldan pa’i byaṅ chub sems dpa’ skye ba thams cad du skyes ma thag tu byaṅ
chub kyi sems mṅon du ’gyur te | byaṅ chub kyi sñiṅ po la ’dug gi bar du mdor brjed par mi
’gyur ro || de la ’di skad ces bya ste| srog gi phyir yaṅ brdzun tshig mi smra źiṅ | rtag
tu don daṅ ldan pa’i tshig rnams smra || sgyu daṅ g-yo ni rtag tu rnam spaṅs te || lhag pa’i
bsam pas rtag tu sems can lta || sems can dag pa byaṅ chub gaṅ źugs pa || byaṅ chub sems
dpa’ de la ston par sems || ston pa’i ’du śes ñe bar bźag na kyaṅ || de dag bsṅags pa phyogs
bźir rjod par byed || sems can gaṅ dag yoṅs su smin byed pa || bla med ye śes yaṅ dag
’dzin du ’jug |chos de dag la rab tu gnas pa rnams || byaṅ chub sems ni nams kyaṅ brjed
mi ’gyur ||

