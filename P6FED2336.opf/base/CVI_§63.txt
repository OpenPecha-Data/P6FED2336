’od sruṅ gźan yaṅ dbu mi’i lam chos rnams la yaṅ dag par so sor rtog pa ni gaṅ stoṅ pa ñid kyis
chos rnams stoṅ par mi byed de || chos rnams ñid stoṅ pa daṅ | gaṅ mtshan ma med pas chos
rnams mtshan ma med par mi byed de chos rnams ñid mtshan ma med pa daṅ || gaṅ smon pa
med pas chos rnams smon par mi byed de chos rnams ñid smon pa med pa daṅ | gaṅ mṅon par ’du
byed pa med pas chos rnams mṅon par ’du byed pa med par mi byed de || chos rnams ñid mṅon
par ’du mi byed pa daṅ | gaṅ ma skyes pas chos rnams ma skyes par mi byed de | chos rnams
ñid ma skyes pa daṅ | gaṅ ma byuṅ bas chos rnams ma byuṅ bar mi byed de || chos rnams ñid
ma byuṅ ba daṅ | gaṅ ṅo bo ñid med pas chos rnams ṅo bo ñid med par mi byed de || chos rnams
ñid ṅo bo ñid med par gaṅ dag de ltar so sor rtog pa de ni ’od sruṅ dbu ma’i lam chos
rnams la yaṅ dag par so sor rtog pa źes bya’o ||

