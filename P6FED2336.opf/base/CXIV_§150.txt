de nas byaṅ chub sems dpa’ sems dpa’ chen po kun tu snaṅ ba źes bya ba ’khor de ñid du ’dus
par gyur te ’dug pa de stan las laṅs te | bla gos phrag pa gcig tu gzar nas pus mo g-yas pa’i
lha ṅa sa la btsugs te | bcom ldan ’das ga la ba de logs su thal mo sbyar ba btud nas
| bcom ldan ’das la ’di skad ces gsol to || bcom ldan ’das dkon mchog brtsegs pa chen po’i
chos kyi rnam graṅs ’di la slob par ’tshal ba’i byaṅ chub sems dpas ji ltar bslab par bgyi
| bcom ldan ’das kyis bka’ stsal pa | rigs kyi bu tshar gcad ciṅ tshar bcad nas chos kyi
rnam graṅs ’dir bslab pa bstan te | chos kyi rnam graṅs ’di ni skyes bu dam pa nan tan sñiṅ
por byed pa rnams kyi don chen por ’gyur ro ||

