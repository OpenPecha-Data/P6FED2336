’od sruṅ de la brjod pa’i sgra tshigs su bcad pa’i dge sbyoṅ gaṅ źe na | ’od sruṅ ’di la dge
sbyoṅ kha cig ji ltar bdag tshul khrims daṅ ldan par gźan gyis śes par ’gyur sñam du so sor
brtags nas tshul khrims sruṅ | ji ltar maṅ du thos par gźan gyis śes par ’gyur sñam du
so sor brtags nas thos pa ’dzin || ji ltar bdag dgon par gźan gyis śes par ’gyur sñam du so
sor brtags nas dgon pa la gnas śiṅ so sor brtags nas ’dod pa ñuṅ la chog śes pa daṅ | rab
tu dben par gyur te || ’di ltar gźan la bstan pa’i phyir yin gyi skyo bar bya ba’i phyir
ma yin || ’dod chags daṅ bral bar bya ba’ phyir ma yin | ’gog par bya ba’i phyir ma yin ||
ñe bar źi bar bya ba’i phyir ma yin || rdzogs par byaṅ chub par bya ba’i phyir ma yin |
dge sbyoṅ gi phyir ma yin || tshaṅs pa’i phyir ma yin || mya ṅan las ’das pa’i phyir ma yin
te || ’od sruṅ de ni brjod pa’i sgra tshigs su bcad pa’i dge sbyoṅ źes bya’o ||

