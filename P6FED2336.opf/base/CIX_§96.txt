’od sruṅ ’dzam bu’i gliṅ na sman pa daṅ | sman pa’i slob ma ji sñed yod pa de dag gi naṅ na
’tsho byed ni mchog ces bya’o || ’od sruṅ gal te stoṅ gsum gyi stoṅ chen po’i ’jig rten gyi
khams kyi sems can ji sñed pa de dag thams cad sman pa’i rgyal po ’tsho byed daṅ ’dra bar
gyur kyaṅ de dag la la źig gis lta ba daṅ ’gyod pa la gnas pa gso ba’i sman gaṅ yin źes
dris na | de dag gis śes pa’am || bstan pa ’am | bsgo bar mi nus so || ’od sruṅ de la byaṅ
chub sems dpas ’di sñam du bdag ni ’jig rten gyi sman tsam gyi chog par mi bya’i || bdag
gis ’jig rten las ’das pa’i ye śes kyi sman yoṅs su btsal bar bya’o || dge ba’i rtsa ba thams
cad kyaṅ legs par yaṅ dag par bsgrub par bya’o sñam du brtag par bya’o || de ltar brtags
nas ’jig rten las ’das pa’i ye śes kyi sman gaṅ tshol ba des phyogs bźir soṅ la sems can
rnams la yaṅ dag pa’i gso ba bya ste | yaṅ dag pa’i gso bas sems can rnams gso bar bya’o
||

