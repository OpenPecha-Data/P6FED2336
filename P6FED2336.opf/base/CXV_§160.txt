sa phyogs gaṅ du chos kyi rnam graṅs ’di bśad pa’am bstan pa ’am | yi ger ’dri ba’am yi ger
bris nas glegs bam du byas te bźag pa’i sa phyogs de lha daṅ bcas pa’i ’jig rten gyi mchod
rten daṅ ’dra bar ’gyur ro || su źig chos smra ba las chos kyi rnam graṅs ’di ñan pa’am |
’dzin pa ’am yi ger ’dri ba de la ’di lta ste | de bźin gśegs pa la ji ltar bya ba de bźin
du gus par bya’o || ’od sruṅ rigs kyi bu’am | rigs kyi bu mo gaṅ źig de bźin gśegs pa’i
chos smra ba la bkur stir byed pa daṅ | btsun par byed pa daṅ | ri mo byed pa daṅ | mchod
par byed pa de laṅ bla na med pa yaṅ dag par rdzoṅs pa’i byaṅ chub tu luṅ ston to || de ’chi
ba’i dus kyi tshe de bźin gśegs pa mthoṅ bar ’gyur ro ||

