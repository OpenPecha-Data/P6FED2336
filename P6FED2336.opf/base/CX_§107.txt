’od sruṅ ji ltar na khyi rṅo la sñegs pa daṅ mi ’dra ba yin źe na | ’od sruṅ gaṅ gśe yaṅ slar
mi gśe | khros kyaṅ slar mi khro | mtshaṅ brus kyaṅ slar mtshaṅ mi ’dru || brdegs kyaṅ slar
mi rdeg | bsdigs kyaṅ slar mi sdigs | smad kyaṅ slar mi smon ciṅ naṅ du sems la so sor
rtog ste | ’di la gśe ba ’am | khros pa’am | brdegs pa’am | bsdigs pa’am | smad pa [[141a.5]]
’am | mtshaṅ brus pa de dag gaṅ yin sñam du so sor rtog pa’o || ’od sruṅ de ltar na dge
sloṅ khyi rdo la sñegs pa daṅ mi ’dra ba yin no || de la ’di skad ces bya ste| dper na
khyi ni rṅo bas skrag gyur kyaṅ || sus ’phaṅs mi sñegs rṅo la sñegs par byed || de bźin dge
sbyoṅ bram ze la la dag || gzugs la sogs pas skrag nas dgon par gnas || de dag dgon pa de
la gnas gyur kyaṅ || gzugs la sogs pa sdug pa mthoṅ gyur na || btaṅ sñoms ’jog ciṅ naṅ gi
tshul mi śes || de yi ñes las byuṅ ba gaṅ yin pa || mi śes pas na slar yaṅ groṅ du gnas
|| gzugs la sogs pas der yaṅ gnod par ’gyur || ’dir yaṅ lha yi loṅs spyod spyad gyur te ||
lha daṅ mi las kha cig śi ’phos nas || de dag ṅan soṅ sar ni ltuṅ bar ’gyur || blun po de
dag śi ’phos sdug bsṅal ’gyur || de ltar sdug bsṅal brgya ldan de dag ni || khyi rṅo sñegs
pa ’dra źes bde gśegs gsuṅs || spyos kyaṅ mi gśe brdegs kyaṅ mi rdeg daṅ || su źig smad
kyaṅ smod par mi byed daṅ || de bźin mtshaṅ brus mtshaṅ ’dru mi byed daṅ || khros kyaṅ des
pa khro bar mi byed ciṅ || naṅ gi sems kyi gñen por gyur pa dag || tshol źiṅ yid źi dran
daṅ ldan gyur pa || de ’dra’i tshul khrims brtul źugs ldan pa ni || rdo sñegs khyi mi ’dra
źes rgyal bas gsuṅs ||

