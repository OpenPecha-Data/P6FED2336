’od sruṅ chos bźi po ’di dag ni byaṅ chub sems dpa’i ma rig pa’i bag chags kyi sa’i ñon moṅs
pa ’joms par ’gyur ba ste | bźi gaṅ źe na | ’di lta ste | tshul khrims kyi sdom pa yaṅ dag
par ’dzin pa daṅ | dam pa’i chos yoṅs su ’dzin pa daṅ || sgron ma sbyin pa daṅ | tha na
’dris pa rnams la yaṅ sbyin pa ste | ’od sruṅ chos bźi po ’di dag ni byaṅ chub sems dpa’i
ma rig pa’i bag chags kyi sa’i ñon moṅs pa ’joms par byed pa’o || de la ’di skad ces bya ste|
tshul khrims sdom pa yaṅ dag ’dzin byed daṅ || dam chos ’dzin daṅ sgron ma sbyin pa daṅ
|| de bźin tha na ’dris la sbyin byed ciṅ || mkhas pa ma rigs las rnam par ’byed ||

