’od sruṅ bźi po ’di dag ni byaṅ chub sems dpa’i bsod nams kyi tshogs dpag tu med pa ste | bźi
gaṅ źe na | ’di lta ste | zaṅ ziṅ med pa’i sems kyis chos sbyin pa daṅ | tshul khrims ’chal
pa rnams la cher sñiṅ rje ba daṅ | sems can thams cad la byaṅ chub kyi sems ston pa daṅ
|| ñam chuṅ ba rnams la bzod pa sten pa ste | ’od sruṅ bźi po de dag ni byaṅ chub sems dpa’i
bsod nams kyi tshogs dpag tu med pa’o || de la ’di skad ces bya ste| dag ciṅ zaṅ ziṅ
med pa’i sems kyis su || chos kyi sbyin byed rgyal bas rab tu bsṅags || tshul khrims mi ldan
pa la sñiṅ rje che || gźan dag byaṅ chub phyir ni sems skyed ’jug || ñam chuṅ rnams la
bzod pas daṅ du len || ’di ni dge chos sdud par gsuṅs pa ste || ’di dag bsten na rgyal bar
’gyur bas na || byaṅ chub sems dpas de dag rtag tu bsten ||

