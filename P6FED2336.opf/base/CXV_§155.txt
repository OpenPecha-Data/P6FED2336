rigs kyi bu sems can thams cad kyi don gyi phyir bskal pa bye ba khrag khrig brgya stoṅ dpag
tu med pa yid yoṅs su mi skyo bar byaṅ chub sems dpa’ dam pa’i chos kyi gru chen po ’di ’dra
ba de sbyar bar bya’o || dam pa’i chos kyi gru ’dis bu bo bźis khyer ba’i sems can thams
cad bsgral bar bya’o || kun tu snaṅ ba de la ’dir byaṅ chub sems dpa’i mṅon par śes pa
myur ba gaṅ źe na || gaṅ ’di sems can thams cad la bcos ma ma yin pa’i sbyor ba ste bsam pa
dag pas rab tu ’dun pa daṅ | dge ba’i rtsa ba thams cad yaṅ dag par bsgrub pa’i phyir brtson
’grus ’bar ba daṅ | tshul bźin yid la byed pas dge ba la bdun pa daṅ śes rab yoṅs su
rdzogs par bya ba’i phyir thos pas mi ṅoms pa daṅ | ye śes brtan par bya ba’i phyir ṅa rgyal
med pa daṅ yon tan thams cad yoṅs su rdzogs par bya ba’i phyir rab tu ’byuṅ ba la gźol
ba daṅ | lus daṅ sems dpen par dgon pa na gnas pa daṅ |

