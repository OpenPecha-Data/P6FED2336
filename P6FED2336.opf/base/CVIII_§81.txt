’od sruṅ ’di lta ste dper na rgyal po rgyal rigs spyi bo nas dbaṅ bskur ba bran mo ṅan pa daṅ
ñal ba de las de’i bu byuṅ na | ’od sruṅ de bran mo ṅan pa las byuṅ du zin kyaṅ de la rgyal
po’i sras źes bya’o || ’od sruṅ de bźin du byaṅ chub sems dpa’ sems daṅ po bskyed pa ’khor
ba na ’khor źiṅ sems can rnams ’dul ba’i mthu ma thob tu zin kyaṅ de ni de bźin gśegs
pa’i sras źes bya’o || de la ’di skad ces bya ste| dper na ’khor los sgyur ba bran mo daṅ
|| ñal bar gyur pa de las bu byuṅ ba || bran mo las ni byuṅ bar gyur kyaṅ de || rgyal po’i
sras źes ’jig rten zer ba ltar || byaṅ chub sems dpa’ daṅ po sems bskyed pa || srid pa gsum
na ’khor źiṅ mthu chuṅ ste || sbyin daṅ thabs kyis sems can mi ’dul yaṅ || sems can dag
pa rgyal ba’i sras źes bya |||| bam po gñis pa ste tha ma |

