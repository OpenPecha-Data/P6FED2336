lus daṅ | tshor ba daṅ | sems daṅ | chos la gnas pa rnams la dran pa ñe bar gźag pa bźi ste
| de la lus la lus kyi rjes su lta ba can du gnas kyaṅ lus kyi rjes su lta bas bdag tu lta
bar mi ltuṅ ba daṅ | tshor ba rnams la tshor ba’i rjes su lta ba can du gnas kyaṅ tshor ba’i
rjes su lta bas bdag tu lta bar mi ltuṅ ba daṅ | sems la sems kyi rjes su lta ba can du
gnas kyaṅ sems kyi rjes su lta bas bdag tu lta bar mi ltuṅ ba daṅ | chos la chos kyi rjes
su lta ba can du gnas kyaṅ chos kyi rjes su lta bas bdag tu lta bar mi ltuṅ bas gso ba daṅ
| yaṅ dag par spoṅ ba bźis ni mi dge ba’i chos thams cad spoṅ ba daṅ | dge ba’i chos thams
cad yoṅs su rdzogs par ’gyur ba daṅ | rdzu ’phrul gyi rkaṅ pa bźis ni lus daṅ sems la
ril por ’dzin pa ’dor bar ’gyur ba daṅ | dbaṅ po lṅa daṅ | stobs lṅas ni ma dad pa daṅ | le
lo daṅ | brjed ṅas pa daṅ | rnam par g-yeṅ ba daṅ | śes bźin med pa rnams gso ba daṅ | byaṅ
chub kyi yan lag bdun gyis ni chos la śin tu rmoṅs śiṅ mi śes pa gso ba daṅ | ’phags pa’i
lam yan lag brgyad pas ni ’chal pa’i śes rab daṅ | phas kyi rgol ba thams cad daṅ | lam
ṅan par źugs pa rnams gso ba ste | ’od sruṅ ’di ni yaṅ dag pa’i gso ba źes bya’o || ’od
sruṅ byaṅ chub sems dpa’ gso ba ’di la bslab par brtson par bya’o ||

