de nas bcom ldan ’das la tshe daṅ ldan pa ’od sruṅ chen pos ’di skad ces gsol to || ’di ltar
dkon mchog brtsegs pa chen po’i chos kyi rnam graṅs ’di theg pa chen po la yaṅ dag par źugs
pa’i rigs kyi bu’am rigs kyi bu mo rnams la phan ’dogs par gyur ba’i bcom ldan ’das ṅo
mtshar to || bde bar gśegs pa ṅo mtshar to || bcom ldan ’das dkon mchog brtsegs pa chen po’i
chos kyi rnam graṅs ’di las tshigs su bcad pa gcig tsam bstan na rigs kyi bu’am rigs kyi
bu mo de bsod nams kyi phuṅ po ji tsam skyed par ’gyur |

