’od sruṅ tshul khrims tshul khrims źes bya ba ni gaṅ la bdag med pa daṅ | bdag gi ba med pa
daṅ | bya ba med pa daṅ | mi bya ba yaṅ med pa daṅ | byed pa med pa daṅ | byed pa med pa yaṅ
ma yin pa daṅ rgyu ba ma yin pa daṅ | mi rgyu ba yaṅ ma yin pa daṅ | rab tu spyod pa med
pa daṅ | rab tu spyod pa med pa yaṅ ma yin pa daṅ | miṅ med pa daṅ | gzugs med pa daṅ |
mtshan ma med pa daṅ | mtshan ma med pa yaṅ ma yin pa daṅ rab tu źi ba ma yin pa daṅ | rab
tu źi ba ma yin pa yaṅ ma yin pa daṅ | ’dzin pa med pa daṅ | ’dor ba med pa daṅ | gzuṅ ba
med pa daṅ | gzuṅ ba med pa yaṅ ma yin pa daṅ | sems can med pa daṅ | sems can du ’dogs pa
med pa daṅ | tshig med pa daṅ | tshig tu ’dogs pa med pa daṅ | sems med pa daṅ | sems su
’dogs pa med pa daṅ | ’jig rten med pa daṅ | ’jig rten med pa yaṅ ma yin pa daṅ | rten med
pa daṅ | rten med pa yaṅ ma yin pa daṅ | bdag gi tshul khrims la mi stod pa daṅ | gźan gyi
tshul khrims la mi smod pa daṅ | tshul khrims kyis rlom sems su mi byed pa daṅ | tshul
khrims la mi rtog pa yin te | de ni ’phags pa rnams kyi tshul khrims zas pa med pa | gtogs
pa ma yin pa | khams gsum pa daṅ bral ba | rten thams cad med pa źes bya’o ||

