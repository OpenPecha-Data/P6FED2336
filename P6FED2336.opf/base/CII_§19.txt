’od sruṅ chos bźi po ’di dag ni byaṅ chub sems dpa’i dge ba’i rtsa ba’i chos thams cad sdud
par ’gyur ba ste | bźi gaṅ źe na | ’di lta ste | tshul ’chos pa med par dgon pa na gnas pa
daṅ | lan du phan ’dogs par re ba med par ’gyur ba bsdu ba’i dṅos po bźi po dag daṅ | sems
can thams cad la lus daṅ srog gtoṅ źiṅ dam pa’i chos yoṅs su tshol ba daṅ | thos pa daṅ
don gyis ṅoms mi myoṅ źiṅ dge ba’i rtsa ba thams cad yaṅ dag par sdud pa’i brtson ’grus te
| ’od sruṅ chos bźi po de dag ni byaṅ chub sems dpa’i dge ba’i rtsa ba’i chos thams cad sdud
par ’gyur ro || de la ’di skad ces bya ste| dgon par gnas śiṅ tshul ’chos rnam par spoṅ
|| rgyal gsuṅs bsdu ba sems can rnams la byed || dam chos yoṅs su btsal ba brtsam byas nas
|| lus daṅ srog kyaṅ yoṅs su gtoṅ bar byed || dge ba’i rtsa ba śin tu mi ñuṅ ba || yaṅ
dag bsgrub phyir rtag tu ṅoms mi myoṅ || dge ba’i chos rnams yaṅ dag bsdu ba’i phyir daṅ ||
chos bźi ’di dag bde bar gśegs pas gsuṅs ||

